
<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Testo con Paragrafi - Layout Due Colonne</title>
    <style>
        body {
            font-family: Arial, sans-serif;
            margin: 0;
            padding: 0;
            background-color: #f0f0f0;
            display: flex;
            justify-content: center;
            align-items: center;
            min-height: 100vh;
        }
        .container {
            display: grid;
            grid-template-columns: 1fr 1fr;
            gap: 20px;
            background-color: #ffffff;
            padding: 20px;
            border-radius: 10px;
            box-shadow: 0 4px 8px rgba(0, 0, 0, 0.1);
            width: 90%;
            max-width: 1200px;
        }
        h1 {
            grid-column: span 2;
            text-align: center;
            color: #333;
            margin-bottom: 20px;
        }
        .column {
            background-color: #f9f9f9;
            padding: 15px;
            border: 1px solid #ddd;
            border-radius: 5px;
            overflow-y: auto;
            max-height: 80vh;
        }
        .column p {
            margin: 10px 0;
            line-height: 1.6;
            color: #555;
        }
        .column:first-child {
            border-right: 2px solid #ccc;
        }
    </style>
</head>
<body>
    <div class="container">
        <h1>La Ginestra - Giacomo leopardi</h1>
        <div class="column" id="poesia">
            
<p>Qui su l’arida schiena</p>
<p>Del formidabil monte</p>
<p>Sterminator Vesevo,</p>
<p>La qual null’altro allegra arbor nè fiore,</p>
<p>Tuoi cespi solitari intorno spargi,</p>
<p>Odorata ginestra,</p>
<p>Contenta dei deserti. Anco ti vidi</p>
<p>De’ tuoi steli abbellir l’erme contrade</p>
<p>Che cingon la cittade</p>
<p>La qual fu donna de’ mortali un tempo,</p>
<p>E del perduto impero</p>
<p>Par che col grave e taciturno aspetto</p>
<p>Faccian fede e ricordo al passeggero.</p>
<p>Or ti riveggo in questo suol, di tristi</p>
<p>Lochi e dal mondo abbandonati amante,</p>
<p>E d’afflitte fortune ognor compagna.</p>
<p>Questi campi cosparsi</p>
<p>Di ceneri infeconde, e ricoperti</p>
<p>Dell’impietrata lava,</p>
<p>Che sotto i passi al peregrin risona;</p>
<p>Dove s’annida e si contorce al sole</p>
<p>La serpe, e dove al noto</p>
<p>Cavernoso covil torna il coniglio;</p>
<p>Fur liete ville e colti,</p>
<p>E biondeggiàr di spiche, e risonaro</p>
<p>Di muggito d’armenti;</p>
<p>Fur giardini e palagi,</p>
<p>Agli ozi de’ potenti</p>
<p>Gradito ospizio; e fur città famose</p>
<p>Che coi torrenti suoi l’altero monte</p>
<p>Dall’ignea bocca fulminando oppresse</p>
<p>Con gli abitanti insieme. Or tutto intorno</p>
<p>Una ruina involve,</p>
<p>Dove tu siedi, o fior gentile, e quasi</p>
<p>I danni altrui commiserando, al cielo</p>
<p>Di dolcissimo odor mandi un profumo,</p>
<p>Che il deserto consola. A queste piagge</p>
<p>Venga colui che d’esaltar con lode</p>
<p>Il nostro stato ha in uso, e vegga quanto</p>
<p>E’ il gener nostro in cura</p>
<p>All’amante natura. E la possanza</p>
<p>Qui con giusta misura</p>
<p>Anco estimar potrà dell’uman seme,</p>
<p>Cui la dura nutrice, ov’ei men teme,</p>
<p>Con lieve moto in un momento annulla</p>
<p>In parte, e può con moti</p>
<p>Poco men lievi ancor subitamente</p>
<p>Annichilare in tutto.</p>
<p>Dipinte in queste rive</p>
<p>Son dell’umana gente</p>
<p>Le magnifiche sorti e progressive.</p>
<p>
<p>
<p>
<p>Qui mira e qui ti specchia,</p>
<p>Secol superbo e sciocco,</p>
<p>Che il calle insino allora</p>
<p>Dal risorto pensier segnato innanti</p>
<p>Abbandonasti, e volti addietro i passi,</p>
<p>Del ritornar ti vanti,</p>
<p>E proceder il chiami.</p>
<p>Al tuo pargoleggiar gl’ingegni tutti,</p>
<p>Di cui lor sorte rea padre ti fece,</p>
<p>Vanno adulando, ancora</p>
<p>Ch’a ludibrio talora</p>
<p>T’abbian fra se. Non io</p>
<p>Con tal vergogna scenderò sotterra;</p>
<p>Ma il disprezzo piuttosto che si serra</p>
<p>Di te nel petto mio,</p>
<p>Mostrato avrò quanto si possa aperto:</p>
<p>Ben ch’io sappia che obblio</p>
<p>Preme chi troppo all’età propria increbbe.</p>
<p>Di questo mal, che teco</p>
<p>Mi fia comune, assai finor mi rido.</p>
<p>Libertà vai sognando, e servo a un tempo</p>
<p>Vuoi di novo il pensiero,</p>
<p>Sol per cui risorgemmo</p>
<p>Della barbarie in parte, e per cui solo</p>
<p>Si cresce in civiltà, che sola in meglio</p>
<p>Guida i pubblici fati.</p>
<p>Così ti spiacque il vero</p>
<p>Dell’aspra sorte e del depresso loco</p>
<p>Che natura ci diè. Per questo il tergo</p>
<p>Vigliaccamente rivolgesti al lume</p>
<p>Che il fe palese: e, fuggitivo, appelli</p>
<p>Vil chi lui segue, e solo</p>
<p>Magnanimo colui</p>
<p>Che se schernendo o gli altri, astuto o folle,</p>
<p>Fin sopra gli astri il mortal grado estolle.</p>
<p>
<p>
<p>
<p>Uom di povero stato e membra inferme</p>
<p>Che sia dell’alma generoso ed alto,</p>
<p>Non chiama se nè stima</p>
<p>Ricco d’or nè gagliardo,</p>
<p>E di splendida vita o di valente</p>
<p>Persona infra la gente</p>
<p>Non fa risibil mostra;</p>
<p>Ma se di forza e di tesor mendico</p>
<p>Lascia parer senza vergogna, e noma</p>
<p>Parlando, apertamente, e di sue cose</p>
<p>Fa stima al vero uguale.</p>
<p>Magnanimo animale</p>
<p>Non credo io già, ma stolto,</p>
<p>Quel che nato a perir, nutrito in pene,</p>
<p>Dice, a goder son fatto,</p>
<p>E di fetido orgoglio</p>
<p>Empie le carte, eccelsi fati e nove</p>
<p>Felicità, quali il ciel tutto ignora,</p>
<p>Non pur quest’orbe, promettendo in terra</p>
<p>A popoli che un’onda</p>
<p>Di mar commosso, un fiato</p>
<p>D’aura maligna, un sotterraneo crollo</p>
<p>Distrugge sì, che avanza</p>
<p>A gran pena di lor la rimembranza.</p>
<p>Nobil natura è quella</p>
<p>Che a sollevar s’ardisce</p>
<p>Gli occhi mortali incontra</p>
<p>Al comun fato, e che con franca lingua,</p>
<p>Nulla al ver detraendo,</p>
<p>Confessa il mal che ci fu dato in sorte,</p>
<p>E il basso stato e frale;</p>
<p>Quella che grande e forte</p>
<p>Mostra se nel soffrir, nè gli odii e l’ire</p>
<p>Fraterne, ancor più gravi</p>
<p>D’ogni altro danno, accresce</p>
<p>Alle miserie sue, l’uomo incolpando</p>
<p>Del suo dolor, ma dà la colpa a quella</p>
<p>Che veramente è rea, che de’ mortali</p>
<p>Madre è di parto e di voler matrigna.</p>
<p>Costei chiama inimica; e incontro a questa</p>
<p>Congiunta esser pensando,</p>
<p>Siccome è il vero, ed ordinata in pria</p>
<p>L’umana compagnia,</p>
<p>Tutti fra se confederati estima</p>
<p>Gli uomini, e tutti abbraccia</p>
<p>Con vero amor, porgendo</p>
<p>Valida e pronta ed aspettando aita</p>
<p>Negli alterni perigli e nelle angosce</p>
<p>Della guerra comune. Ed alle offese</p>
<p>Dell’uomo armar la destra, e laccio porre</p>
<p>Al vicino ed inciampo,</p>
<p>Stolto crede così, qual fora in campo</p>
<p>Cinto d’oste contraria, in sul più vivo</p>
<p>Incalzar degli assalti,</p>
<p>Gl’inimici obbliando, acerbe gare</p>
<p>Imprender con gli amici,</p>
<p>E sparger fuga e fulminar col brando</p>
<p>Infra i propri guerrieri.</p>
<p>Così fatti pensieri</p>
<p>Quando fien, come fur, palesi al volgo,</p>
<p>E quell’orror che primo</p>
<p>Contra l’empia natura</p>
<p>Strinse i mortali in social catena,</p>
<p>Fia ricondotto in parte</p>
<p>Da verace saper, l’onesto e il retto</p>
<p>Conversar cittadino,</p>
<p>E giustizia e pietade, altra radice</p>
<p>Avranno allor che non superbe fole,</p>
<p>Ove fondata probità del volgo</p>
<p>Così star suole in piede</p>
<p>Quale star può quel ch’ha in error la sede.</p>
<p>
<p>
<p>
<p>Sovente in queste rive,</p>
<p>Che, desolate, a bruno</p>
<p>Veste il flutto indurato, e par che ondeggi,</p>
<p>Seggo la notte; e sulla mesta landa</p>
<p>In purissimo azzurro</p>
<p>Veggo dall’alto fiammeggiar le stelle,</p>
<p>Cui di lontan fa specchio</p>
<p>Il mare, e tutto di scintille in giro</p>
<p>Per lo vòto Seren brillar il mondo.</p>
<p>E poi che gli occhi a quelle luci appunto,</p>
<p>Ch’a lor sembrano un punto,</p>
<p>E sono immense, in guisa</p>
<p>Che un punto a petto a lor son terra e mare</p>
<p>Veracemente; a cui</p>
<p>L’uomo non pur, ma questo</p>
<p>Globo ove l’uomo è nulla,</p>
<p>Sconosciuto è del tutto; e quando miro</p>
<p>Quegli ancor più senz’alcun fin remoti</p>
<p>Nodi quasi di stelle,</p>
<p>Ch’a noi paion qual nebbia, a cui non l’uomo</p>
<p>E non la terra sol, ma tutte in uno,</p>
<p>Del numero infinite e della mole,</p>
<p>Con l’aureo sole insiem, le nostre stelle</p>
<p>O sono ignote, o così paion come</p>
<p>Essi alla terra, un punto</p>
<p>Di luce nebulosa; al pensier mio</p>
<p>Che sembri allora, o prole</p>
<p>Dell’uomo? E rimembrando</p>
<p>Il tuo stato quaggiù, di cui fa segno</p>
<p>Il suol ch’io premo; e poi dall’altra parte,</p>
<p>Che te signora e fine</p>
<p>Credi tu data al Tutto, e quante volte</p>
<p>Favoleggiar ti piacque, in questo oscuro</p>
<p>Granel di sabbia, il qual di terra ha nome,</p>
<p>Per tua cagion, dell’universe cose</p>
<p>Scender gli autori, e conversar sovente</p>
<p>Co’ tuoi piacevolmente, e che i derisi</p>
<p>Sogni rinnovellando, ai saggi insulta</p>
<p>Fin la presente età, che in conoscenza</p>
<p>Ed in civil costume</p>
<p>Sembra tutte avanzar; qual moto allora,</p>
<p>Mortal prole infelice, o qual pensiero</p>
<p>Verso te finalmente il cor m’assale?</p>
<p>Non so se il riso o la pietà prevale.</p>
<p>
<p>
<p>
<p>Come d’arbor cadendo un picciol pomo,</p>
<p>Cui là nel tardo autunno</p>
<p>Maturità senz’altra forza atterra,</p>
<p>D’un popol di formiche i dolci alberghi,</p>
<p>Cavati in molle gleba</p>
<p>Con gran lavoro, e l’opre</p>
<p>E le ricchezze che adunate a prova</p>
<p>Con lungo affaticar l’assidua gente</p>
<p>Avea provvidamente al tempo estivo,</p>
<p>Schiaccia, diserta e copre</p>
<p>In un punto; così d’alto piombando,</p>
<p>Dall’utero tonante</p>
<p>Scagliata al ciel, profondo</p>
<p>Di ceneri e di pomici e di sassi</p>
<p>Notte e ruina, infusa</p>
<p>Di bollenti ruscelli,</p>
<p>O pel montano fianco</p>
<p>Furiosa tra l’erba</p>
<p>Di liquefatti massi</p>
<p>E di metalli e d’infocata arena</p>
<p>Scendendo immensa piena,</p>
<p>Le cittadi che il mar là su l’estremo</p>
<p>Lido aspergea, confuse</p>
<p>E infranse e ricoperse</p>
<p>In pochi istanti: onde su quelle or pasce</p>
<p>La capra, e città nove</p>
<p>Sorgon dall’altra banda, a cui sgabello</p>
<p>Son le sepolte, e le prostrate mura</p>
<p>L’arduo monte al suo piè quasi calpesta.</p>
<p>Non ha natura al seme</p>
<p>Dell’uom più stima o cura</p>
<p>Che alla formica: e se più rara in quello</p>
<p>Che nell’altra è la strage,</p>
<p>Non avvien ciò d’altronde</p>
<p>Fuor che l’uom sue prosapie ha men feconde.</p>
<p>
<p>
<p>
<p>Ben mille ed ottocento</p>
<p>Anni varcàr poi che spariro, oppressi</p>
<p>Dall’ignea forza, i popolati seggi,</p>
<p>E il villanello intento</p>
<p>Ai vigneti, che a stento in questi campi</p>
<p>Nutre la morta zolla e incenerita,</p>
<p>Ancor leva lo sguardo</p>
<p>Sospettoso alla vetta</p>
<p>Fatal, che nulla mai fatta più mite</p>
<p>Ancor siede tremenda, ancor minaccia</p>
<p>A lui strage ed ai figli ed agli averi</p>
<p>Lor poverelli. E spesso</p>
<p>Il meschino in sul tetto</p>
<p>Dell’ostel villereccio, alla vagante</p>
<p>Aura giacendo tutta notte insonne,</p>
<p>E balzando più volte, esplora il corso</p>
<p>Del temuto bollor, che si riversa</p>
<p>Dall’inesausto grembo</p>
<p>Sull’arenoso dorso, a cui riluce</p>
<p>Di Capri la marina</p>
<p>E di Napoli il porto e Mergellina.</p>
<p>E se appressar lo vede, o se nel cupo</p>
<p>Del domestico pozzo ode mai l’acqua</p>
<p>Fervendo gorgogliar, desta i figliuoli,</p>
<p>Desta la moglie in fretta, e via, con quanto</p>
<p>Di lor cose rapir posson, fuggendo,</p>
<p>Vede lontano l’usato</p>
<p>Suo nido, e il picciol campo,</p>
<p>Che gli fu dalla fame unico schermo,</p>
<p>Preda al flutto rovente</p>
<p>Che crepitando giunge, e inesorato</p>
<p>Durabilmente sovra quei si spiega.</p>
<p>Torna al celeste raggio</p>
<p>Dopo l’antica obblivion l’estinta</p>
<p>Pompei, come sepolto</p>
<p>Scheletro, cui di terra</p>
<p>Avarizia o pietà rende all’aperto;</p>
<p>E dal deserto foro</p>
<p>Diritto infra le file</p>
<p>Dei mozzi colonnati il peregrino</p>
<p>Lunge contempla il bipartito giogo</p>
<p>E la cresta fumante,</p>
<p>Ch’alla sparsa ruina ancor minaccia.</p>
<p>E nell’orror della secreta notte</p>
<p>Per li vacui teatri, per li templi</p>
<p>Deformi e per le rotte</p>
<p>Case, ove i parti il pipistrello asconde,</p>
<p>Come sinistra face</p>
<p>Che per voti palagi atra s’aggiri,</p>
<p>Corre il baglior della funerea lava,</p>
<p>Che di lontan per l’ombre</p>
<p>Rosseggia e i lochi intorno intorno tinge.</p>
<p>Così, dell’uomo ignara e dell’etadi</p>
<p>Ch’ei chiama antiche, e del seguir che fanno</p>
<p>Dopo gli avi i nepoti,</p>
<p>Sta natura ognor verde, anzi procede</p>
<p>Per sì lungo cammino,</p>
<p>Che sembra star. Caggiono i regni intanto,</p>
<p>Passan genti e linguaggi: ella nol vede:</p>
<p>E l’uom d’eternità s’arroga il vanto.</p>
<p>
<p>
<p>
<p>E tu, lenta ginestra,</p>
<p>Che di selve odorate</p>
<p>Queste campagne dispogliate adorni,</p>
<p>Anche tu presto alla crudel possanza</p>
<p>Soccomberai del sotterraneo foco,</p>
<p>Che ritornando al loco</p>
<p>Già noto, stenderà l’avaro lembo</p>
<p>Su tue molli foreste. E piegherai</p>
<p>Sotto il fascio mortal non renitente</p>
<p>Il tuo capo innocente:</p>
<p>Ma non piegato insino allora indarno</p>
<p>Codardamente supplicando innanzi</p>
<p>Al futuro oppressor; ma non eretto</p>
<p>Con forsennato orgoglio inver le stelle,</p>
<p>Nè sul deserto, dove</p>
<p>E la sede e i natali</p>
<p>Non per voler ma per fortuna avesti;</p>
<p>Ma più saggia, ma tanto</p>
<p>Meno inferma dell’uom, quanto le frali</p>
<p>Tue stirpi non credesti</p>
<p>O dal fato o da te fatte immortali.</p>

        </div>
        <div class="column" id="parafrasi">
            
<p>Qui sulle brulle pendici</p>
<p>del terribile vulcano</p>
<p>Vesuvio, distruttore di genti,</p>
<p>che non sono rallegrate da nessun altro albero</p>
<p>né fiore, o profumata ginestra, spargi i tuoi rami</p>
<p>solitari, felice di trovarti</p>
<p>nei deserti. Ti ho già visto</p>
<p>abbellire con i tuoi steli le campagne disabitate</p>
<p>che circondano Roma</p>
<p>che fu sovrana dei mortali nell’antichità,</p>
<p>e sembra che questi luoghi col loro aspetto</p>
<p>severo e silenzioso facciano da ricordo</p>
<p>e testimonianza del perduto potere a chi passa.</p>
<p>Ti rivedo ora su questo suolo, amante</p>
<p>di luoghi tristi e abbandonati da tutti e sempre</p>
<p>compagna di sorti sventurate.</p>
<p>Questi terreni, cosparsi</p>
<p>di ceneri non produttive, e ricoperti</p>
<p>di lava fattasi pietra,</p>
<p>che risuona sotto i passi del viandante;</p>
<p>dove il serpente si annida e si contorce</p>
<p>sotto il sole, e dove il coniglio torna</p>
<p>all’abituale tana tra le caverne;</p>
<p>furono pieni di città ricche e campi coltivati,</p>
<p>biondeggiarono per i campi di grano e</p>
<p>risuonarono per i muggiti delle mandrie;</p>
<p>giardini e reggie furono</p>
<p>un gradito rifugio</p>
<p>per gli ozi dei potenti; e ci furono città famose</p>
<p>che il vulcano superbo</p>
<p>con i suoi torrenti di lava distrusse, insieme ai suoi abitanti,</p>
<p>eruttando dalla bocca di fuoco. Ora qui intorno</p>
<p>la rovina ricopre tutto, là dove tu hai radici,</p>
<p>o fiore gentile, e come per commiserare</p>
<p>i danni prodotti da altri, spandi verso il cielo</p>
<p>un profumo assai dolce, che allieta</p>
<p>il paesaggio desertico. A questi luoghi deserti</p>
<p>si rechi chi è solito lodare in maniera esaltata</p>
<p>la condizione umana, e si renda conto</p>
<p>di quanto la natura affettuosa si preoccupa</p>
<p>dell’uomo. E in maniera opportuna</p>
<p>potrà anche aver cognizione</p>
<p>della potenza del genere umano,</p>
<p>che la natura crudele, quando l’uomo meno se l’aspetta,</p>
<p>annulla in parte e in un solo momento</p>
<p>con un moto impercettibile, e può</p>
<p>con una scossa un po’ più netta</p>
<p>cancellare del tutto in un istante.</p>
<p>Qui rappresentate</p>
<p>sono le “sorti magnifiche e progressive”</p>
<p>delle stirpi umane.</p>
<p>Guarda qui e qui specchiati,</p>
<p>secolo stupido e arrogante,</p>
<p>che hai abbandonato la strada segnata</p>
<p>sin qui dal pensiero rinascimentale</p>
<p>e materialistico, e torni sui tuoi passi,</p>
<p>ti vanti della tua svolta all’indietro,</p>
<p>la addirittura la chiami progresso.</p>
<p>Tutti gli ingegni, di cui una sorte sciagurata</p>
<p>ti ha fatto padre, sono intenti ad adulare</p>
<p>il tuo atteggiamento bamboccesco, benché</p>
<p>a volte, tra di loro, si facciano</p>
<p>beffe di te. Io non andrò sotto terra</p>
<p>con tal vergogna;</p>
<p>ma piuttosto il disprezzo nei tuoi confronti</p>
<p>che ho rinchiuso nel cuore,</p>
<p>l’avrò mostrato il più apertamente possibile;</p>
<p>anche se so che la cancellazione dalla</p>
<p>memoria schiaccia chi troppo biasima il proprio tempo.</p>
<p>Di questo male, che sarà in comune</p>
<p>tra me e te, finora me ne rido molto.</p>
<p>Vai sognando la libertà, e tuttavia vuoi</p>
<p>che il pensiero sia di nuovo servo, quel pensiero</p>
<p>per cui, solo, risorgemmo dalla barbarie,</p>
<p>e per cui solo si può crescere in civilizzazione,</p>
<p>che unica tra tutte guida</p>
<p>il destino comune al meglio.</p>
<p>Perciò ti ha dato fastidio la verità</p>
<p>sulla sorte amara e sul mondo infelice</p>
<p>che la natura ci ha assegnato. Per questo motivo,</p>
<p>da vigliacco, hai voltato le spalle alla luce</p>
<p>che ci ha mostrato queste cose; e, mentre fuggi,</p>
<p>chiami vile chi segue quella via,</p>
<p>e definisci magnanimo solo chi,</p>
<p>astuto o stolto, illudendo gli altri o se stesso,</p>
<p>eleva il genere umano fin sopra le stelle.</p>
<p>Un uomo di condizioni modeste e salute</p>
<p>cagionevole, nobile ed elevato d’animo,</p>
<p>non definisce né reputa se stesso</p>
<p>ricco di beni o di vigore fisico,</p>
<p>e non si mette ridicolmente in mostra</p>
<p>tra la gente per la vita lussuosa</p>
<p>o per il suo bell’aspetto;</p>
<p>ma senza vergogna si mostra privo</p>
<p>di forza fisica e di beni materiali, e chiama</p>
<p>apertamente le cose col loro nome, e stima</p>
<p>le sue cose in modo aderente alla verità.</p>
<p>Non penso che sia un essere</p>
<p>magnanimo ma sciocco chi,</p>
<p>destinato a morire, educato attraverso le sofferenze,</p>
<p>afferma: “Sono nato per essere felice”</p>
<p>e riempie con il suo nauseante orgoglio</p>
<p>fogli su fogli, promettendo in terra,</p>
<p>a genti che un’onda di tempesta,</p>
<p>una pestilenza, un terremoto</p>
<p>possono distruggere in modo che</p>
<p>ne sopravviva a stento il ricordo,</p>
<p>un destino sublime</p>
<p>e straordinarie felicità,</p>
<p>che il cielo stesso ignora.</p>
<p>Uno spirito nobile è quello</p>
<p>che ha il coraggio di sollevare</p>
<p>i propri occhi mortali contro</p>
<p>il destino comune, e che con parole oneste</p>
<p>e sincere e senza nulla togliere alla verità,</p>
<p>e confessa il male che ci è stato assegnato,</p>
<p>e la nostra condizione meschina e fragile;</p>
<p>una natura nobile è quella che mostra sé</p>
<p>coraggiosa e forte nella sofferenza, e che non</p>
<p>aggiunge alle sue sciagure né gli odi</p>
<p>né le violenze tra simili, che sono ancora</p>
<p>più gravi del resto, dando la responsabilità</p>
<p>all’uomo del suo dolore, ma dà la colpa</p>
<p>alla natura che è davvero colpevole, e che</p>
<p>per gli uomini è madre per il parto e matrigna</p>
<p>per come ci tratta. L’umanità definisce</p>
<p>questa come nemica;</p>
<p>e pensando di essere, com’è vero, unita</p>
<p>e schierata contro di lei,</p>
<p>ritiene tutti gli uomini confederati tra loro</p>
<p>e tutti li stringe in un abbraccio</p>
<p>con vera partecipazione, offrendo</p>
<p>ed aspettando un valido e rapido aiuto</p>
<p>nelle alterne difficoltà e nelle sofferenze</p>
<p>della comune lotta. E crede che sia stolto</p>
<p>armare la propria mano per le offese dell’uomo,</p>
<p>e gettare un tranello e tramare un danno contro</p>
<p>il proprio vicino, così come sarebbe stupido,</p>
<p>in un campo di battaglia circondato dai nemici,</p>
<p>nel momento più feroce dell’assalto,</p>
<p>dimenticando i nemici, intraprendere</p>
<p>con i commilitoni duri battibecchi</p>
<p>e disseminare la fuga o tirare colpi di spada</p>
<p>tra i propri guerrieri.</p>
<p>Quando considerazioni di questo tipo</p>
<p>saranno, come lo sono state in passato,</p>
<p>evidenti a tutti; e quando il terrore che per primo</p>
<p>unì gli uomini contro la natura malvagia</p>
<p>in una catena di solidarietà,</p>
<p>quando il discorso pubblico</p>
<p>onesto e retto sarà</p>
<p>in parte recuperato dal vero sapere,</p>
<p>allora la giustizia e il senso di pietà avranno</p>
<p>un’altra radice che non l’ottusa fede,</p>
<p>sulle cui fondamenta la mentalità del popolo</p>
<p>è solita star in equlibrio come può stare</p>
<p>chi ha il proprio appiglio nell’errore.</p>
<p>Sovente siedo nottetempo in queste lande,</p>
<p>che, deserte, il flutto solidificatosi della lava</p>
<p>- e sembra muoversi ancora - ricopre di colore</p>
<p>marrone cupo; e sul paesaggio tristissimo,</p>
<p>sotto un cielo terso e pulitissimo</p>
<p>vedo risplendere le stelle nel cielo, alle quali</p>
<p>il mare, da lontano, fa da specchio,</p>
<p>e tutto il mondo brilla di scintille</p>
<p>per l’universo sereno.</p>
<p>E quando fisso lo sguardo a quegli astri,</p>
<p>che ai miei occhi paiono solo dei puntini,</p>
<p>e invece sono immensa, così che in realtà</p>
<p>terra e mare sono un punto al loro</p>
<p>cospetto; e per queste stelle</p>
<p>non solo l’uomo ma la stessa Terra,</p>
<p>dove l’uomo vale nulla,</p>
<p>è completamente ignota; e quando contemplo</p>
<p>quelle costellazioni di stelle</p>
<p>lontanissime e senza fine,</p>
<p>che ci sembrano come una nebbia, alle quali</p>
<p>non l’uomo, non la terra soltanto,</p>
<p>ma tutte insieme le nostre stelle,</p>
<p>insieme con il sole dorato,</p>
<p>infinite per numero e per mole, o sono ignote</p>
<p>o appaiono come loro sembrano a noi, e cioè</p>
<p>un punto di luce fioca; allora che puoi</p>
<p>sembrare al mio pensiero,</p>
<p>o stirpe umana? E ricordando</p>
<p>il tuo stato sulla terra, di cui è testimonianza</p>
<p>il suolo vulcanico che io calpesto; e d’altra parte</p>
<p>considerando che ti reputi padrona</p>
<p>e fine dell’universo; e pensando a quante volte</p>
<p>ti è piaciuto fantasticare su come i creatori</p>
<p>del mondo siano scesi su questo dimentico</p>
<p>granello di sabbia, che ha nome di Terra,</p>
<p>e su come abbiano spesso conversato</p>
<p>piacevolmente con i tuoi simili; e ricordando</p>
<p>che, raccontando nuovamente illusioni</p>
<p>già derise a suo tempo, il nostro secolo,</p>
<p>che pretende di superare le ere precedenti</p>
<p>in sapere e in civiltà, si burla dei saggi; </p>
<p>che sentimento d’animo, o umanità infelice,</p>
<p>che pensiero nei tuoi confronti mi prende il cuore?</p>
<p>Non so so prevale il riso o la pietà.</p>
<p>Come un piccolo frutto cadendo dall’albero,</p>
<p>che nell’autunno inoltrato la maturazione</p>
<p>fa precipitare a terra senza altra forza,</p>
<p>e schiaccia, annienta e cancella</p>
<p>in un attimo gli accoglienti nidi</p>
<p>di un popolo di formiche, scavati nella terra molle</p>
<p>con gran fatica, e le gallerie</p>
<p>e le riserve di cibo che con fatica indefessa</p>
<p>le infaticabili formiche in gara tra loro hanno</p>
<p>raccolto con previdenza</p>
<p>nella stagione estiva; così, piombando dall’alto,</p>
<p>dalla bocca del vulcano e dopo essere stata</p>
<p>scagliata in alto verso il cielo,</p>
<p>un turbine che copre il sole</p>
<p>fatto di cenere, pomice e sasso,</p>
<p>mescolata di ruscelli</p>
<p>di colate laviche,</p>
<p>o un’immensa piena</p>
<p>che scende furiosa tra l’erba,</p>
<p>fatta di massi liquefatti e di metalli fusi</p>
<p>e di terra infuocata,</p>
<p>sconvolse e distrusse e ricoprì</p>
<p>in pochi attimi</p>
<p>le città che il mare bagnava</p>
<p>sull’ultima spiaggia; così ora su quelle città</p>
<p>pascola una capra, e nuove città</p>
<p>sorgono all’esterno della colata, a cui fanno</p>
<p>da sgabello le città sepolte, e l’erto monte</p>
<p>quasi calpesta col suo piede le mura crollate.</p>
<p>La natura non ha per il genere umano</p>
<p>più stima o cura</p>
<p>che per le formiche: e se la strage</p>
<p>è più rara tra quelli che tra queste,</p>
<p>ciò avviene d’altra parte solo perché</p>
<p>le sue generazioni sono meno feconde.</p>
<p>Sono passati ben mille e ottocento</p>
<p>anni da quando scomparirono, schiacciati</p>
<p>dalla forza della lava, le affollate città</p>
<p>e il contadino al lavoro</p>
<p>nei vigneti, che la zolla morta ed incenerita,</p>
<p>nutre a fatica in questi campi,</p>
<p>leva tuttora lo sguardo</p>
<p>sospettoso al vulcano</p>
<p>portatore di morte, che per nulla resa più mite,</p>
<p>ancor si siede orrendo, ancora minaccia</p>
<p>una strage al contadino, ai suoi figli</p>
<p>e ai loro miseri averi. E spesso</p>
<p>il poverello sul tetto</p>
<p>della sua rustica casa, restando sveglio</p>
<p>insonne tutta la notte all’aperto,</p>
<p>e sobbalzando molte volte, osserva ansioso</p>
<p>il procedere del temuto ribollire, che cola</p>
<p>dall’inesausta fornace</p>
<p>sul crinale di roccia, a cui splende</p>
<p>la marina di Capri</p>
<p>e il porto di Napoli e il quartiere Mergellina.</p>
<p>E se lo vede avvicinarsi, o se sente</p>
<p>per caso sente gorgogliar in fermento</p>
<p>nel profondo del pozzo di casa, sveglia i figli</p>
<p>e la moglie in frettta, e subito via,</p>
<p>con quanto delle loro cose possono raccattare,</p>
<p>e, in fuga, vede da lontano la cara</p>
<p>e quotidiana abitazione, e il modesto campo,</p>
<p>che fu per lui unica difesa alla fame,</p>
<p>preda della colata incandescente</p>
<p>che giunge con mille crepitii, e inesorabile</p>
<p>si stende per sempre sopra quelli.</p>
<p>Ai raggi del sole torna</p>
<p>dopo un oblio secolare, l’estinta</p>
<p>Pompei, come uno scheletro</p>
<p>sepolto, che dalla terra viene all’aperto</p>
<p>per desiderio di ricchezza o pietà umana;</p>
<p>e dalla piazza deserta</p>
<p>dritto in mezzo alle fila</p>
<p>dei colonnati diroccati il pellegrino</p>
<p>contempla da lontano il Vesuvio</p>
<p>e il monte Somma, e la cresta che fuma,</p>
<p>che ancora minaccia la città distrutta.</p>
<p>E nello scenario orrorifico della notte più</p>
<p>oscura, per teatri abbandonati</p>
<p>e templi crollati e le case devastate,</p>
<p>dove è solito partorire il pipistrello,</p>
<p>come una fiaccola misteriosa</p>
<p>che vaghi cupa per palazzi vuoti,</p>
<p>corre la colata della lava assassina,</p>
<p>che da lontano in mezzo all’ombra</p>
<p>manda rossi bagliori, e si riflette all’intorno.</p>
<p>Così, la natura, del tutto indifferente dell’uomo</p>
<p>e delle ere che questo chiama antiche,</p>
<p>e del corso delle generazioni umane,</p>
<p>rimane sempre giovane e vitale, ed anzi scorre</p>
<p>per un cammino così lungo da parer</p>
<p>immobile. Nel frattempo, crollano i governi,</p>
<p>passano le genti e le culture: ella non se ne</p>
<p>accorge: e l’uomo pretende il diritto all’eternità.</p>
<p>E tu, docile ginestra,</p>
<p>che adorni con cespugli odorosi</p>
<p>queste campagne desertificate,</p>
<p>anche tu presto soccomberai alla potenza</p>
<p>crudele della lava in eruzione,</p>
<p>che ritornando ai luoghi</p>
<p>già colpiti, stenderà sui tuoi molli rami</p>
<p>il suo duro e acre lembo di rocce. E piegherai</p>
<p>sotto la colata mortale il tuo fusto innocente</p>
<p>senza opporre resistenza:</p>
<p>ma il tuo capo non è stato piegato</p>
<p>fino a quel momento, con suppliche inutili</p>
<p>e codarde al futuro oppressore; e il tuo capo</p>
<p>non si è eretto con orgoglio folle contro</p>
<p>le stelle, né sul deserto, dove hai avuto</p>
<p>il luogo di nascita e di residenza</p>
<p>non per scelta ma per gioco del caso;</p>
<p>ma più saggia, e tanto meno debole ed insensata</p>
<p>dell’uomo, poiché non hai mai creduto</p>
<p>che la tua specie fosse stata resa immortale</p>
<p>o dal destino o da te stessa.</p>

        </div>
    </div>
</body>
</html>
